{
  "wikiSummary": "Tirlithriad ym mhentref Aberfan oedd Trychineb Aberfan pan laddwyd 144 o bobl gan gynnwys 116 o blant a hynny ar y 21 Hydref 1966 yn y tirlithriad.\nAr ddydd Gwener yr 21ain o Hydref 1966, am 9.15 y bore, llithrodd tomen lo o weithfa rhif 7 i lawr llethrau\u0027r bryniau uwchlaw\u0027r pentref gan gladdu Ysgol Gynradd Pantglas ac ugain o dai a ffermdy. Lladdwyd 144 o bobl gan gynnwys 116 o blant, gyda\u0027r mwyafrif ohonynt rhwng 7 a 10 oed. Lladdwyd pump athro yn y drychineb. Dim ond cnewllyn o ddisgyblion a oroesodd y digwyddiad.\nRoedd y domen lo yn cynnwys creigiau o bwll glo lleol. Roedd y disgyblion newydd adael y gwasanaeth boreuol yn y neuadd, lle buont yn canu \u0022All Things Bright and Beautiful\u0022, am eu hystafelloedd dosbarth, pan glywsant swn mawr y tu allan.  Roedd yr ystafelloedd dosbarth ar ochr y tirlithriad.\nNid oedd yr Arglwydd Robens o Woldingham, cadeirydd y Bwrdd Glo Cenedlaethol wedi rhuthro i safle\u0027r drychineb; yn hytrach aeth i gael ei benodi fel Canghellor Prifysgol Surrey. Yn ddadleuol iawn, dywedodd yn ddiweddarach na allai unrhyw beth fod wedi cael ei wneud er mwyn osgoi\u0027r tirlithriad.\n\nRhoddwyd y bai am y drychineb ar y Bwrdd Glo Cenedlaethol gan dribiwnlys, ac fe\u0027i orchmynwyd i dalu iawndal o \u00A3500 am bob plentyn i deuluoedd y meirw. Darganfuwyd fod y tomen lo wedi bod yn suddo ers misoedd, ond ni wnaethwyd dim am y mater. Dywedwyd fod dwr wedi cynyddu yn y pentwr o wastraff ar ben y mynydd gan achosi i\u0027r gwastraff lifo i lawr y mynydd. Ym 1958 roedd y tip wedi cael ei leoli ar nant fechan ac roedd peth tir wedi llithro cyn y digwyddiad ym 1966. Roedd ansefydlogrwydd y tip glo yn wybyddus i reolwyr y pwll glo ac i\u0027r rhai a weithiai yno, ond ychydig a wnaed am hyn. Cafodd Cyngor Bwrdeistref Merthyr Tudful ac Undeb Cenedlaethol y Glowyr eu clirio o unrhyw gam-weithredu. Ni chafodd unrhyw weithiwr y Bwrdd Glo Cenedlaethol eu diswyddo na\u0027u disgyblu.\n\nDangosodd y cyhoedd eu cydymdeimlad drwy gyfrannu\u0027n ariannol, heb wybod i ble y byddai\u0027r arian yn mynd. O fewn ychydig fisoedd, cafwyd bron 90,000 o gyfraniadau, gyda\u0027r swm terfynol yn \u00A31,606,929 ). Roedd y modd y cafodd y swm hwn ei reoli\u0027n destun dadlau dros y blynyddoedd; defnyddiwyd yr arian hwn i glirio\u0027r ardal o\u0027r difrod a achoswyd gan y drychineb a theimlai nifer mai\u0027r Bwrdd Glo Cenedlaethol dylai fod wedi gwneud hyn.\nAr \u00F4l nifer o apeliadau, defnyddiwyd rhan o\u0027r gronfa i wneud gweddill y tip glo yn ddiogel ac osgodd y Bwrdd Glo Cenedlaethol y gost lawn o wneud hyn. Ad-dalodd llywodraeth y Blaid Lafur \u00A3150,000 ym 1997, ond pe bai chwyddiant wedi cael ei ystyried byddai\u0027r swm hwn yn agos i \u00A32 miliwn.\nCaewyd y pwll glo ym 1989.\nYm mis Chwefror 2007 cyhoeddodd Llywodraeth y Cynulliad gyfraniad o \u00A32 filiwn i Gronfa Goffa Trychineb Aberfan, fel rhyw fath o iawndal am yr arian a gafodd y llywodraeth yn y cyfnod yn union ar \u00F4l y drychineb.\nAr 21 Hydref 2016 am 9.15 y bore, hanner canrif union ers y drychineb, cynhaliwyd munud o dawelwch cenedlaethol i gofio am y drychineb.\nCafwyd pennod ar y drychineb ar gyfres Netflix, The Crown yn 2019.",
  "wikiArticle": "Tirlithriad ym mhentref Aberfan oedd Trychineb Aberfan pan laddwyd 144 o bobl gan gynnwys 116 o blant a hynny ar y 21 Hydref 1966 yn y tirlithriad.\nAr ddydd Gwener yr 21ain o Hydref 1966, am 9.15 y bore, llithrodd tomen lo o weithfa rhif 7 i lawr llethrau\u0027r bryniau uwchlaw\u0027r pentref gan gladdu Ysgol Gynradd Pantglas ac ugain o dai a ffermdy. Lladdwyd 144 o bobl gan gynnwys 116 o blant, gyda\u0027r mwyafrif ohonynt rhwng 7 a 10 oed. Lladdwyd pump athro yn y drychineb. Dim ond cnewllyn o ddisgyblion a oroesodd y digwyddiad.\nRoedd y domen lo yn cynnwys creigiau o bwll glo lleol. Roedd y disgyblion newydd adael y gwasanaeth boreuol yn y neuadd, lle buont yn canu \u0022All Things Bright and Beautiful\u0022, am eu hystafelloedd dosbarth, pan glywsant swn mawr y tu allan.  Roedd yr ystafelloedd dosbarth ar ochr y tirlithriad.\nNid oedd yr Arglwydd Robens o Woldingham, cadeirydd y Bwrdd Glo Cenedlaethol wedi rhuthro i safle\u0027r drychineb; yn hytrach aeth i gael ei benodi fel Canghellor Prifysgol Surrey. Yn ddadleuol iawn, dywedodd yn ddiweddarach na allai unrhyw beth fod wedi cael ei wneud er mwyn osgoi\u0027r tirlithriad.\n\nRhoddwyd y bai am y drychineb ar y Bwrdd Glo Cenedlaethol gan dribiwnlys, ac fe\u0027i orchmynwyd i dalu iawndal o \u00A3500 am bob plentyn i deuluoedd y meirw. Darganfuwyd fod y tomen lo wedi bod yn suddo ers misoedd, ond ni wnaethwyd dim am y mater. Dywedwyd fod dwr wedi cynyddu yn y pentwr o wastraff ar ben y mynydd gan achosi i\u0027r gwastraff lifo i lawr y mynydd. Ym 1958 roedd y tip wedi cael ei leoli ar nant fechan ac roedd peth tir wedi llithro cyn y digwyddiad ym 1966. Roedd ansefydlogrwydd y tip glo yn wybyddus i reolwyr y pwll glo ac i\u0027r rhai a weithiai yno, ond ychydig a wnaed am hyn. Cafodd Cyngor Bwrdeistref Merthyr Tudful ac Undeb Cenedlaethol y Glowyr eu clirio o unrhyw gam-weithredu. Ni chafodd unrhyw weithiwr y Bwrdd Glo Cenedlaethol eu diswyddo na\u0027u disgyblu.\n\nDangosodd y cyhoedd eu cydymdeimlad drwy gyfrannu\u0027n ariannol, heb wybod i ble y byddai\u0027r arian yn mynd. O fewn ychydig fisoedd, cafwyd bron 90,000 o gyfraniadau, gyda\u0027r swm terfynol yn \u00A31,606,929 ). Roedd y modd y cafodd y swm hwn ei reoli\u0027n destun dadlau dros y blynyddoedd; defnyddiwyd yr arian hwn i glirio\u0027r ardal o\u0027r difrod a achoswyd gan y drychineb a theimlai nifer mai\u0027r Bwrdd Glo Cenedlaethol dylai fod wedi gwneud hyn.\nAr \u00F4l nifer o apeliadau, defnyddiwyd rhan o\u0027r gronfa i wneud gweddill y tip glo yn ddiogel ac osgodd y Bwrdd Glo Cenedlaethol y gost lawn o wneud hyn. Ad-dalodd llywodraeth y Blaid Lafur \u00A3150,000 ym 1997, ond pe bai chwyddiant wedi cael ei ystyried byddai\u0027r swm hwn yn agos i \u00A32 miliwn.\nCaewyd y pwll glo ym 1989.\nYm mis Chwefror 2007 cyhoeddodd Llywodraeth y Cynulliad gyfraniad o \u00A32 filiwn i Gronfa Goffa Trychineb Aberfan, fel rhyw fath o iawndal am yr arian a gafodd y llywodraeth yn y cyfnod yn union ar \u00F4l y drychineb.\nAr 21 Hydref 2016 am 9.15 y bore, hanner canrif union ers y drychineb, cynhaliwyd munud o dawelwch cenedlaethol i gofio am y drychineb.\nCafwyd pennod ar y drychineb ar gyfres Netflix, The Crown yn 2019.",
  "imageNames": [
    "Aberfan_Colliery_spoil_tramway_-_geograph.org.uk_-_73636.jpg",
    "Aberfan_Memorial_Garden_3031760_6dc3d0ac.jpg",
    "Aberfan_Memorial_Garden_dedication_plaque_-_3031769_afe588eb.jpg",
    "Aberfan_and_old_coal_tips_-_geograph.org.uk_-_673825.jpg",
    "Aberfan_disaster_October_1966.jpg"
  ],
  "includeMainMenu": false,
  "amDdim": true,
  "date": 1966,
  "categoryId": "cymdeithasol",
  "id": "aberfan",
  "label": "Aberfan"
}