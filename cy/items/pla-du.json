{
  "wikiSummary": "Y Pla Du yw\u0027r enw a ddefynyddir am y pandemig gwaethaf a gofnodwyd yn hanes y ddynoliaeth. Dechreuodd yn ne-orllewin Asia ac ymledodd i Ewrop erbyn diwedd y 1340au. Credir i o leiaf 75 miliwn o bobl farw o\u0027r pla, gan gynnwys o leiaf draean o boblogaeth Ewrop. Cafodd y pla effaith fawr ar Ewrop, gan achosi nifer o newidiadau cymdeithasol. Lleihaodd awdurdod yr Eglwys Gatholig, ac arweiniodd at erlid Iddewon.",
  "wikiArticle": "Y Pla Du yw\u0027r enw a ddefynyddir am y pandemig gwaethaf a gofnodwyd yn hanes y ddynoliaeth. Dechreuodd yn ne-orllewin Asia ac ymledodd i Ewrop erbyn diwedd y 1340au. Credir i o leiaf 75 miliwn o bobl farw o\u0027r pla, gan gynnwys o leiaf draean o boblogaeth Ewrop. Cafodd y pla effaith fawr ar Ewrop, gan achosi nifer o newidiadau cymdeithasol. Lleihaodd awdurdod yr Eglwys Gatholig, ac arweiniodd at erlid Iddewon.\r\n\r\n== Tarddiad ac ymlediad ==\nCredir fod y pla wedi ei achosi gan Yersinia pestis, sy\u0027n endemig yng nghanolbarth Asia. Mae\u0027r bacillus yn cael ei gario mewn chwain sy\u0027n byw ar lygod mawr, ond yn medru brathu bodau dynol hefyd. Efallai fod y pla wedi ei gario tua\u0027r dwyrain a\u0027r gorllewin gan fyddinoedd y Mongoliaid. Roedd dau fersiwn o\u0027r pla, y math biwbonig, a geid o frathiadau chwain oedd yn cario\u0027r haint, a\u0027r math niwmonig, y gellid ei ddal trwy anadlu.\n\nEffeithiwyd Tsieina gan y pla o 1334, gyda marwolaeth sylweddol yn 1353\u20131354. Yn y gorllewin, cyrhaeddodd ddinasoedd Caergystennin a Trebizond yn 1347. Yr un flwyddyn yr oedd dinas Caffa yn y Crimea, oedd yn berchen i Genova, dan warchae gan fyddin y Mongol. Pan ddechreuodd marwolaeth oherwydd y pla, lledaenwyd y pla i dde Ewrop, gan gyrraedd Messina yn Yr Eidal yn Hydref 1347. O\u0027r Eidal lledaenodd y pla tua\u0027r gogledd-orllewin, i Ffrainc, Spaen, Portiwgal a Lloegr erbyn haf 1348, i\u0027r Almaen a gwledydd Llychlyn rhwng 1348 a 1350, a gogledd-orllewin Rwsia yn 1351. Ni effeithiwyd pob gwlad mor drwm, er enghraifft dihangodd rhannau o Wlad Pwyl bron yn ddianaf, ac ni fu\u0027r pla gynddrwg yn yr Iseldiroedd ag yn y rhan fwyaf o Ewrop.\r\n\r\n== Y Pla Du yng Nghymru ==\n\nYng Nghymru, yr oedd y pla wedi cyrraedd Caerfyrddin a\u0027r Fenni erbyn Mawrth 1349. Cofnododd y bardd Ieuan Gethin o Flaenau Morgannwg fod pob un o\u0027i feibion wedi marw o\u0027r pla. Cred John Davies fod o leiaf chwarter poblogaeth Cymru wedi marw yn 1349-1350. Efallai fod y pla wedi bod yn llai angheuol yn yr ardaloedd mynyddig nag ar y gwastadeddau. Credir fod effaith y Pla Du ar yr economi wedi bod yn rhannol gyfrifol am yr anfodlonrwydd a arweiniodd at wrthryfel Owain Glynd\u0175r.\r\n\r\n== Effeithiau ==\nBarn croniclwyr ar y pryd oedd fod tua traean o boblogaeth Ewrop wedi marw o\u0027r pla, ond mae rhai ysgolheigion diweddar o\u0027r farn bod dros hanner y boblogaeth wedi marw. Roedd y ganran fu farw yn arbennig o uchel yn y dinasoedd. Effeithiwyd yn sylweddol ar economi Ewrop. Mae\u0027n debyg i\u0027r taeogion ddioddef yn arbennig o effeithiau\u0027r pla, gan achosi prinder llafur ar y tir. Cynyddodd y duedd i\u0027r caeau mawr agored oedd yn nodweddiadol o\u0027r cyfnod cyn y pla gael ei rhannu yn ffermydd llai, yn cael eu trin gan denantiaid rhyddion yn hytrach na gan daeogion oedd wedi eu rhwymo wrth y tir. Rhoddodd y pla ddiwedd ar gryn nifer o bentrefi trwy Ewrop, ac effeithiwyd ar d\u0175f llawer o\u0027r trefi am flynyddoedd lawer.\nDychwelodd y Pla Du nifer o weithiau, yn arbennig yn 1361 a 1369, a hyd at y 17g.\r\n\r\n== Llenyddiaeth ==\nCeir disgrifiad o\u0027r Pla Du, neu o leiaf s\u00F4n amdano, mewn cerddi gan nifer o feirdd o\u0027r cyfnod, yn cynnwys Ieuan Gethin.\nYn y cyfnod modern, y Pla Du yw cefndir y nofel Y Pla gan William Owen Roberts.",
  "imageNames": [
    "Acral_gangrene_due_to_plague.jpg",
    "Bubonic_plague_victims-mass_grave_in_Martigues_France_1720-1721.jpg",
    "Doutielt1.jpg",
    "Doutielt3.jpg",
    "Flea_infected_with_yersinia_pestis.jpg"
  ],
  "includeMainMenu": false,
  "amDdim": false,
  "start": 1348,
  "end": 1349,
  "categoryId": "cymdeithasol",
  "id": "pla-du",
  "label": "Pla Du"
}