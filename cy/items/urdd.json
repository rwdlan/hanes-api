{
  "wikiSummary": "Mudiad ieuenctid Cymraeg yw Urdd Gobaith Cymru \u00E2 dros 56,000 o aelodau[1] rhwng 8 a 25 mlwydd oed. Sefydlwyd yr Urdd yn 1922. Mae\u2019r Urdd yn fudiad unigryw gyda\u2019r nod i \u2018sicrhau cyfle, trwy gyfrwng yr iaith Gymraeg i holl ieuenctid Cymru ddatblygu\u2019n unigolion cyflawn; a\u2019u galluogi i chwarae rhan adeiladol yn y gymdeithas, gan feithrin sgiliau personol a chymdeithasol\u2019. Mae dros 4 miliwn o blant a phobl ifanc wedi bod yn rhan o\u2019r Urdd ers ei sefydlu.\nMae\u2019r Urdd yn sicrhau bod darpariaeth sy\u2019n addas i ddysgwyr Cymraeg yn ganolog i holl wasanaethau a chyfleoedd yr Urdd.\nMae Urdd Gobaith Cymru yn darparu cyfleoedd positif sydd yn ymestyn gorwelion pobl ifanc trwy gynnig profiadau chwaraeon, celfyddydol, preswyl, dyngarol, awyr agored, rhyngwladol, prentisiaethau a gwirfoddoli i blant a phobl ifanc yng Nghymru.",
  "wikiArticle": "Mudiad ieuenctid Cymraeg yw Urdd Gobaith Cymru \u00E2 dros 56,000 o aelodau[1] rhwng 8 a 25 mlwydd oed. Sefydlwyd yr Urdd yn 1922. Mae\u2019r Urdd yn fudiad unigryw gyda\u2019r nod i \u2018sicrhau cyfle, trwy gyfrwng yr iaith Gymraeg i holl ieuenctid Cymru ddatblygu\u2019n unigolion cyflawn; a\u2019u galluogi i chwarae rhan adeiladol yn y gymdeithas, gan feithrin sgiliau personol a chymdeithasol\u2019. Mae dros 4 miliwn o blant a phobl ifanc wedi bod yn rhan o\u2019r Urdd ers ei sefydlu.\nMae\u2019r Urdd yn sicrhau bod darpariaeth sy\u2019n addas i ddysgwyr Cymraeg yn ganolog i holl wasanaethau a chyfleoedd yr Urdd.\nMae Urdd Gobaith Cymru yn darparu cyfleoedd positif sydd yn ymestyn gorwelion pobl ifanc trwy gynnig profiadau chwaraeon, celfyddydol, preswyl, dyngarol, awyr agored, rhyngwladol, prentisiaethau a gwirfoddoli i blant a phobl ifanc yng Nghymru.\r\n\r\n== Hanes Urdd Gobaith Cymru ==\n\nCafodd Urdd Gobaith Cymru ei sefydlu ym 1922, ac mae wedi datblygu yn barhaus ers hynny. Yn rhifyn mis Ionawr 1922 o \u2018Cymru\u2019r Plant\u2019 meddai Syr Ifan ab Owen Edwards, \u0022Yn awr mewn llawer pentref, a bron ym mhob tref yng Nghymru, mae\u2019r plant yn chwarae yn Saesneg, yn darllen llyfrau Saesneg, ac yn anghofio mai Cymry ydynt.\u0022\nApeliodd ar blant Cymru i ymuno \u00E2 mudiad newydd i gynnig cyfleoedd trwy\u2019r Gymraeg, ac o ganlyniad i hynny, sefydlwyd Urdd Gobaith Cymru.\nCr\u00EBwyd logo\u0027r Urdd ar ffurf bathodyn ym 1944.\r\n\r\n== Yr Urdd heddiw ==\n\nYn dilyn dathliadau canmlwyddiant y Mudiad, cyhoeddwyd Cynllun Corfforaethol Urdd Gobaith Cymru 2023-28, \u0027Urdd i Bawb\u0027. Nod yr Urdd yw sicrhau cyfleoedd a phrofiadau, trwy gyfrwng y Gymraeg, i holl ieuenctid Cymru ddatblygu\u2019n ddinasyddion cyflawn hyderus.\nCyhoeddwyd Gwerth Economaidd yr Urdd i Gymru ym mis Tachwedd 2023 wedi gwaith annibynnol gan gwmni Arad oedd yn datgan fod yr Urdd yn dod \u00E2 gwerth \u00A344.9 miliwn i economi Cymru . Dyma oedd trosiant uchaf yn hanes y Mudiad sef \u00A319.6M o\u2019i gymharu gyda \u00A310.4M .\n\n\n=== Ffeithiau am yr Urdd heddiw ===\n\u00B7      55,000 o aelodau\n\u00B7      10,000 o wirfoddolwyr\n\u00B7      390 o staff\n\u00B7      3,500 yn mynychu clybiau chwaraeon yn wythnosol\n\u00B7      103,000 yn ymweld \u00E2\u0027r gwersylloedd bob blwyddyn\n\u00B7      Dros 70,000 yn cystadlu mewn Eisteddfodau Cylch a Rhanbarth\n\u00B7      Cynhyrchu gwerth economaidd o \u00A344.9miliwn i Gymru\nPrif Weithredwr Urdd Gobaith Cymru yw Si\u00E2n Lewis.\r\n\r\n== Canolfannau preswyl ==\nMae\u2019r Urdd yn cynnig profiadau preswyl mewn 4 canolfan preswyl, pob un ohonynt ag arbenigedd penodol: \n\nGwersyll Llangrannog, Llangrannog, Ceredigion a gweithgareddau hamddena,\nGwersyll Glan-llyn, Y Bala, Gwynedd yn darparu antur awyr agored;\nGwersyll Caerdydd \u00E2 phrofiadau dinesig ym Mae Caerdydd;\nPentre Ifan, Sir Benfro yw\u0027r Gwersyll Amgylcheddol a Lles cyntaf o\u0027i fath yng Nghymru\nMae dros 47,000 o breswylwyr yn ymweld \u00E2 Gwersylloedd yr Urdd yn flynyddol .\nNod y Gwersylloedd yw creu canolfannau sy\u0027n cynnig cyfleoedd i blant, ieuenctid ac oedolion breswylio, addysgu a chymdeithasu mewn awyrgylch Cymraeg a Chymreig, diogel a chroesawgar.\nSefydlwyd \u0027Cronfa Cyfle i Bawb\u0027 sydd yn cynnig ariannu cyfnod ar wersyll haf i blant a phobl ifanc sy\u0027n dod o gefndir incwm isel.\r\n\r\n== Darpariaeth chwaraeon ==\nMae adran chwaraeon yr Urdd yn darparu cyfleodd ar draws Cymru i bob plentyn wirioni ar chwaraeon trwy raglen o wyliau a chystadlaethau rhanbarthol a chenedlaethol. Cefnogir hyn gan rwydwaith eang o glybiau chwaraeon lleol a rhaglen cymhwyso arweinwyr chwaraeon ifanc.\nMae\u0027r Adran Chwaraeon bellach yn cyflogi 45 o staff ac yn hyfforddi dros 1,000 o wirfoddolwyr yn flynyddol. Mae hyn wedi trawsnewid gallu\u2019r mudiad i gynnig gweithgareddau cyson i blant a phobl ifanc, gyda 250 o glybiau chwaraeon yn cael eu cynnal yn wythnosol ar draws y wlad, a 3,500 o blant yn mynychu.\nMae\u0027r Urdd yn cynnal rhai o gystadlaethau chwaraeon cenedlaethol fwyaf Cymru, gan gynnwys twrnamaint rygbi 7 bob ochr gwbl gynhwysol yr Urdd a\u0027r WRU, a fynychwyd gan dros 7,000 o chwaraewyr yn 2024. Mae 44,000 o bobl ifanc yn cystadlu yng nghystadlaethau chwaraeon rhanbarthol a chenedlaethol yr Urdd yn flynyddol.\r\n\r\n== Celfyddydau a diwylliant ==\nMae Eisteddfod Genedlaethol yr Urdd, un o wyliau teithiol mwyaf Ewrop sy\u0027n denu tua 90,000 o ymwelwyr ar draws chwe diwrnod yn cael ei chynnal bob blwyddyn yn ystod wythnos y Sulgwyn. G\u0175yl gystadleuol yw\u2019r Eisteddfod yn cynnwys cystadlaethau megis canu, dawnsio a pherfformio, celf, dawns, offerynnol, llenyddol.\nCynhelir Eisteddfodau Cylch a Rhanbarth ar draws Cymru yn ystof misoedd y gwanwyn gyda\u2019r enillwyr yn cyrraedd yr Eisteddfod Genedlaethol.\nCynhaliwyd Eisteddfod 2019 ym Mae Caerdydd. Yn 2020 a 2021, cynhaliwyd eisteddfodau digidol, Eisteddfod T o ganlyniad i\u0027r pandemig. Cartref Eisteddfod yr Urdd 2022 oedd Dinbych, Llanymddyfri yn 2023 a Meifod yn 2024. Yn 2025 fe gynhelir yr Eisteddfod ym Mharc Margam , cyn ymweld ag Ynys M\u00F4n yn 2026 a dinas Chasnewydd am y tro cyntaf erioed yn 2027.\nCwmni theatr deithiol yw Cwmni Theatr Urdd Gobaith Cymru sydd yn rhoi cyfleoedd ar y llwyfan a chefn llwyfan i bobl ifanc i fwynhau ac ymestyn eu profiadau celfyddydol. Ail-lansiwyd Cwmni Theatr yr Urdd yn dilyn y pandemig ym mis Medi 2022, a bu i\u0027r Cwmni berfformio eu cynhyrchiad cyntaf yn 2023, sef \u0027Deffro\u0027r Gwanwyn\u0027. Aeth cynhyrchiad newydd sbon ar daith o amgylch Cymru dros haf 2024, sef \u0027I ble mae trenau\u0027n mynd gyda\u0027r nos a chwestiynau mawr eraill bywyd\u0027 a chynhyrchiad 2025 fydd \u0027Ceridwen\u0027.\r\n\r\n== Gwaith ieuenctid ==\n\nMae adran Ieuenctid a Chymuned yr Urdd yn canolbwyntio ar gynnig cyfleoedd celfyddydol amrywiol yn ogystal \u00E2 chefnogaeth i wirfoddolwyr a chyfleoedd i blant a phobl ifanc gymdeithasu trwy gyfrwng y Gymraeg y tu allan i\u2019r ystafell ddosbarth. Mae\u2019r adran yn trefnu amrywiaeth o weithgareddau, o ddigidol a dyngarol i wyneb yn wyneb gan gefnogi cymunedau ledled Cymru. Maent hefyd yn cefnogi ysgolion i gystadlu yn Eisteddfodau\u2019r Urdd yn ogystal \u00E2 datblygu adrannau ac aelwydydd yr Urdd.\r\n\r\n== Prentisiaethau a sgiliau ==\nErs 2014, mae Urdd Gobaith Cymru wedi darparu cynllun Prentisiaethau cyfrwng Cymraeg a dwyieithog i bobl ifanc yng Nghymru. Adran Brentisiaethau\u2019r Urdd yw un o brif ddarparwyr prentisiaethau cyfrwng Cymraeg yn y sector addysg \u00F4l-16 yng Nghymru, gan arbenigo mewn prentisiaethau Cymraeg a dwyieithog yn y sectorau chwaraeon, hamdden, addysg awyr agored, gofal plant, addysg a gwaith ieuenctid. Ers degawd a mwy mae\u2019r adran wedi ymrwymo i bontio\u2019r bwlch rhwng addysg a chyflogaeth drwy helpu dros 1,000 o unigolion i ennill profiad gwaith a chymwysterau.\r\n\r\n== Gweithgareddau awyr agored ==\nMae\u0027r Gwasanaeth Awyr Agored yn cynnig gweithgareddau anturus i blant a phobl ifanc ar draws Cymru. Cynllunnir y gweithgareddau yn unol ag anghenion y gr\u0175p ac ynghyd \u00E2 chymwysterau a hyfforddiant awyr agored. Dyma un o\u2019r gwasanaethau sydd yn datblygu\u2019n gyflym ac yn boblogaidd iawn gyda phobl ifanc 15oed\u002B. Urdd Gobaith Cymru yw darparydd mwyaf o alldeithiau Gwobr Dug Caeredin yn y Gymraeg yng Nghymru.\r\n\r\n== Gwirfoddoli ==\nMae cyfleoedd gwirfoddoli ar gael yn yr Urdd a thrwy ei phartneriaid allanol. Gall pobl ifanc ac oedolion gwirfoddoli trwy arwain adrannau ac aelwydydd, clybiau chwaraeon, ymweliadau a theithiau preswyl rhyngwladol, swyddogaethau amrywiol yn Eisteddfod Genedlaethol yr Urdd a thrwy fod yn SWOG yn un o ganolfannau preswyl yr Urdd. Yn flynyddol mae 10,000 o bobl ifanc ac oedolion yn gwirfoddoli i\u2019r Urdd.\r\n\r\n== Gwaith dyngarol a Neges Heddwch ac Ewyllys Da ==\n\nPob blwyddyn ers 1922, mae plant a phobl ifanc Cymru wedi ysgrifennu a rhannu Neges Heddwch ac Ewyllys da at blant a phobl ifanc y byd, a hynny ar Ddydd Ewyllys Da, sef Mai 18. Nod y neges yw lleihau rhagfarn ac anwybodaeth gan bwysleisio\u0027r hyn sy\u2019n gyffredin i holl blant y byd.\nDatblygir y neges hyd heddiw fel ymateb i ddigwyddiadau cyfoes, a thros y blynyddoedd derbyniwyd sawl ymateb o wledydd eraill. Mae\u0027r broses o ysgrifennu ac anfon neges ar ran pobl ifanc Cymru i bobl ifanc ar draws y byd wedi ysbrydoli gweithgarwch dyngarol a rhyngwladol.\nMae gweithgareddau dyngarol y mudiad yn cynnwys, cefnogi ymgyrch i ddileu digartrefedd ymysg yr ifanc, cefnogi ymgyrchoedd a rhaglenni iechyd meddwl pobl ifanc a chodi arian i achosion lleol e.e. banciau bwyd lleol ac ysbytai.\r\n\r\n== Rhwydwaith o ddarpariaeth gymunedol ==\nTrwy rwydwaith o 10,000 o wirfoddolwyr ymroddedig a 1,000 o glybiau, mae pobl ifanc Cymru yn medru mynychu gweithgareddau o fewn eu cymunedau. Mae gwirfoddolwyr a phobl ifanc yn arwain Adrannau ac aelwydydd .\r\n\r\n== Cyfleoedd rhyngwladol ==\nErs sefydlu\u0027r Urdd rhoddwyd pwyslais ar gyfleoedd rhyngwladol, gan feithrin gwerthoedd byd eang y parchir yng Nghymru. Mae pobl ifanc yn cael y cyfle i lys-genhadu ar ran Cymru a\u2019r Gymraeg. Ar drothwy ei chanmlwyddiant, mae \u2018r Urdd wedi adfywio ac ehangu\u2019r cynnig rhyngwladol i bobl ifanc. Fel rhan o strategaeth ryngwladol newydd yr Urdd, sefydlir partneriaethau newydd i greu cyfleodd mwy amrywiol. Heddiw mae pobl ifanc yn cael y cyfle i wirfoddoli ac ymweld ag Alabama USA, Kenya, Sydney Awstralia, Cameroon, Hong Kong and Shanghai, Patagonia a Hwngari.\nCydweithiodd yr Urdd \u00E2 TG Lurgan yn 2020-21 i ryddhau dehongliad o \u0022Blinding Lights\u0022 gan The Weeknd, \u2018Golau\u2019n Dallu / Dallta ag na Solise\u2019. Dyma\u0027r tro cyntaf i g\u00E2n gael ei wneud yn yr iaith Wyddeleg a\u0027r iaith Gymraeg ar y cyd. Dywedodd Prif Weithredwr yr Urdd, Si\u00E2n Lewis, \u201CWaeth beth fo\u2019r hinsawdd wleidyddol a sefyllfa Cymru y tu allan i Ewrop, fel sefydliad rydym ni\u2019n awyddus i sicrhau fod ein pobl ifanc yn parhau i fwynhau profiadau unigryw fel hyn gyda chymheiriaid ledled y byd.\u201D \nHyd yma mae dros 1 miliwn wedi gwylio fideos cerddoriaeth aelodau\u2019r Urdd a TG Lurgan, a fersiwn Cymraeg a Gwyddeleg o\u2019r g\u00E2n boblogaidd gan Florence \u0026 the Machine, \u2018Dog Days are Over\u2019, yw wythfed cyd-gynhyrchiad y mudiadau ieuenctid.\r\n\r\n== Cyhoeddiadau ==\nCynhyrchir dau gylchgrawn i bant a phobl ifanc yn ddigidol ac yn rhad ac am ddim gan yr Urdd:\n\nCIP \u2014 cylchgrawn bywiog Cymraeg i blant 7-10 oed .\nIAW \u2014 cylchgrawn cyfoes a lliwgar ar gyfer dysgwyr a siaradwyr Cymraeg newydd oed uwchradd. Mae\u0027n llawn erthyglau difyr, gweithlenni addysgiadol a chynnwys diddorol ac atyniadol i bobl ifanc sy\u0027n dysgu\u0027r iaith.\r\n\r\n== Mistar Urdd ==\nMistar Urdd yw masgot yr Urdd, wedi seilio ar logo a bathodyn Urdd Gobaith Cymru, mae yn boblogaidd gyda phlant, pobl ifanc ac oedolion. Mae gan Mistar Urdd ei g\u00E2n ei hun sef \u0022Hei Mistar Urdd.\u0022",
  "imageNames": [
    "Fferm_Pentre_Ifan_-_geograph.org.uk_-_225096.jpg",
    "Glan_Llyn_-_geograph.org.uk_-_139610.jpg",
    "Gwersyll_yr_Urdd_Llangrannog.jpg",
    "Mistar_Urdd_cropped.jpg",
    "Urdd_Caerdydd.JPG"
  ],
  "includeMainMenu": false,
  "amDdim": true,
  "date": 1922,
  "categoryId": "modern",
  "id": "urdd",
  "label": "Urdd"
}