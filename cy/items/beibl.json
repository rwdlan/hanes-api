{
  "wikiSummary": "Beibl 1588 oedd y fersiwn llawn cyntaf o\u0027r Beibl i ymddangos yn Gymraeg. Yr Esgob William Morgan , ficer Llanrhaeadr-ym-Mochnant ynghyd \u00E2 Llanarmon Mynydd Mawr ar y pryd, oedd yn bennaf gyfrifol am y gwaith. Credir yn gyffredinol mai cyhoeddi\u0027r Beibl hwn yn gymaint a dim arall fu\u0027n gyfrifol i\u0027r Gymraeg oroesi.\n\nRoedd cyfieithiad William Salesbury o\u0027r Testament Newydd wedi bod ar gael ers 1567, ac er fod yna dipyn o feirniadu ar Gymraeg hwnnw, roedd cyfieithiad Salesbury yn rhoi sail hynod werthfawr i gyfieithiad newydd William Morgan. Ar ddechrau\u0027r gwaith daeth Morgan \u00E2 chyfieithiadau blaenorol o rannau o\u0027r Beibl at ei gilydd. Erbyn 1587 roedd wedi gorffen cyfieithu\u0027r Hen Destament, y Testament Newydd a\u0027r Apocryffa, ac fe aeth y cyfan drwy\u0027r wasg yn 1588 yn Llunadain: gwaith a gymerodd sawl wythnos i\u0027w gyflawni. Arolygodd y gwaith hwn, gan aros gyda\u0027i hen gyfaill yn neoniaeth Abaty Westminster a oedd yn gartref i Gabriel Goodman, Deon Westminster.\nBenthyciwyd copi sydd wedi cael ei gadw yng nghasgliad llyfrgell Abaty Westminster i Gadeirlan Tyddewi ym Mehefin a Gorffennaf 2025. Roedd y copi hwn wedi ei roi\u0027n anrheg i Lyfrgell Goodman yn Abaty Westminster, gyda nodyn mewn arysgrif Lladin yn datgan hynny ar y tu fewn. Mae\u0027r copi hwn ymhlith y gorau, gan nad oedd yn cael ei ddefnyddio\u0027n ddyddiol fel yr oedd y copiau mewn eglwysi yng Nghymru.",
  "wikiArticle": "Beibl 1588 oedd y fersiwn llawn cyntaf o\u0027r Beibl i ymddangos yn Gymraeg. Yr Esgob William Morgan , ficer Llanrhaeadr-ym-Mochnant ynghyd \u00E2 Llanarmon Mynydd Mawr ar y pryd, oedd yn bennaf gyfrifol am y gwaith. Credir yn gyffredinol mai cyhoeddi\u0027r Beibl hwn yn gymaint a dim arall fu\u0027n gyfrifol i\u0027r Gymraeg oroesi.\n\nRoedd cyfieithiad William Salesbury o\u0027r Testament Newydd wedi bod ar gael ers 1567, ac er fod yna dipyn o feirniadu ar Gymraeg hwnnw, roedd cyfieithiad Salesbury yn rhoi sail hynod werthfawr i gyfieithiad newydd William Morgan. Ar ddechrau\u0027r gwaith daeth Morgan \u00E2 chyfieithiadau blaenorol o rannau o\u0027r Beibl at ei gilydd. Erbyn 1587 roedd wedi gorffen cyfieithu\u0027r Hen Destament, y Testament Newydd a\u0027r Apocryffa, ac fe aeth y cyfan drwy\u0027r wasg yn 1588 yn Llunadain: gwaith a gymerodd sawl wythnos i\u0027w gyflawni. Arolygodd y gwaith hwn, gan aros gyda\u0027i hen gyfaill yn neoniaeth Abaty Westminster a oedd yn gartref i Gabriel Goodman, Deon Westminster.\nBenthyciwyd copi sydd wedi cael ei gadw yng nghasgliad llyfrgell Abaty Westminster i Gadeirlan Tyddewi ym Mehefin a Gorffennaf 2025. Roedd y copi hwn wedi ei roi\u0027n anrheg i Lyfrgell Goodman yn Abaty Westminster, gyda nodyn mewn arysgrif Lladin yn datgan hynny ar y tu fewn. Mae\u0027r copi hwn ymhlith y gorau, gan nad oedd yn cael ei ddefnyddio\u0027n ddyddiol fel yr oedd y copiau mewn eglwysi yng Nghymru.",
  "imageNames": [
    "1588_First_Welsh_Bible.jpg",
    "Bible.malmesbury.arp.jpg"
  ],
  "includeMainMenu": true,
  "amDdim": true,
  "date": 1588,
  "categoryId": "diwylliant",
  "id": "beibl",
  "label": "Y Beibl Cymraeg"
}